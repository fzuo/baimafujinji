---
layout: post
title: 明清诗词精选
category: 文学与诗歌
tags: Poem
keywords: 明清诗词
description: 中国诗歌发展到明代，文人诗已经做了千余年，有光焰万丈的唐诗和颇不甘示弱的宋诗在前，明诗若想全面地后来居上，已不大可能；尽管明代诗歌发展的道路很是曲折，但在将近三百年的明代历史上，诗歌总的来说是相当繁荣的
---

## 清·诗

-------------------------
* 龚自珍《己亥杂诗·其五》


浩荡离愁白日斜，吟鞭东指即天涯。

落红不是无情物，化作春泥更护花。

-------------------------
* 龚自珍 《己亥杂诗·其一百二十五》


九州生气恃风雷，万马齐喑究可哀。

我劝天公重抖擞，不拘一格降人才。

-------------------------
* 赵翼 《论诗·其二》


李杜诗篇万口传，至今已觉不新鲜。

江山代有才人出，各领风骚数百年。

-------------------------
* 郑燮 《竹石》


咬定青山不放松，立根原在破岩中。

千磨万击还坚劲，任尔东西南北风。

-------------------------
* 林则徐 《赴戍登程口占示家人》


力微任重久神疲，再竭衰庸定不支。

苟利国家生死以，岂因祸福避趋之。

谪居正是君恩厚，养拙刚于戍卒宜。

戏与山妻谈故事，试吟断送老头皮。

-------------------------

## 清·词

-------------------------
* 纳兰性德 《木兰词·拟古决绝词柬友》


人生若只如初见，何事秋风悲画扇。

等闲变却故人心，却道故人心易变。

骊山语罢清宵半，泪雨零铃终不怨。

何如薄幸锦衣郎，比翼连枝当日愿。

-------------------------
* 纳兰性德 《长相思·山一程》


山一程，水一程，身向榆关那畔行，夜深千帐灯。

风一更，雪一更，聒碎乡心梦不成，故园无此声。

-------------------------

## 明·诗

-------------------------
* 于谦《石灰吟》


千锤万凿出深山，烈火焚烧若等闲。

粉身碎骨全不怕，要留清白在人间。


-------------------------
* 钱福（钱鹤滩）《明日歌·版本一》


明日复明日，明日何其多。

我生待明日，万事成蹉跎。

世人若被明日累，春去秋来老将至。

朝看水东流，暮看日西坠。

百年明日能几何？请君听我明日歌。

-------------------------
* 文嘉 《明日歌·版本二》


明日复明日，明日何其多！

日日待明日，万事成蹉跎。

世人皆被明日累，明日无穷老将至。

晨昏滚滚水东流，今古悠悠日西坠。

百年明日能几何？请君听我明日歌。


-------------------------
* 唐寅 《桃花庵歌》


桃花坞里桃花庵，桃花庵下桃花仙。

桃花仙人种桃树，又摘桃花换酒钱。

酒醒只在花前坐，酒醉还来花下眠。

半醉半醒日复日，花落花开年复年。

但愿老死花酒间，不愿鞠躬车马前。

车尘马足显者趣，酒盏花枝隐士缘。

若将显者比隐士，一在平地一在天。

若将花酒比车马，彼何碌碌我何闲。

世人笑我太疯癫，我笑他人看不穿。

不见五陵豪杰墓，无花无酒锄作田。

-------------------------

## 明·词

-------------------------
* 杨慎 《临江仙·滚滚长江东逝水》


滚滚长江东逝水，浪花淘尽英雄。

是非成败转头空。青山依旧在，几度夕阳红。

白发渔樵江渚上，惯看秋月春风。

一壶浊酒喜相逢。古今多少事，都付笑谈中。

